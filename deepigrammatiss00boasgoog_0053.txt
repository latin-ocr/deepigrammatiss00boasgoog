31 ς rc, 20.

unius tantum epigrammatis (94) dedicator traditus est; qua ex re
efficiendum esse vidimus eum et huius epigrammatis esse auctorem
et eorum, quae una cum illis Amphictyonum rogatu condidisse
eum apparuit, sc. Peloponnesiorum (91) Spartiatarumque (92)
epigrammatum, quae aetatem tulerunt, Thespiensium Thebano·
rumque, quae perierunt. Si vero Simonides praemium sibi obla·
tum pro Megistiae epigrammate non repudiasset, ne cum huius
quidem epigrammatis traditione nomen eius coniunctum esset neque
ullo modo pro certo constituere possemus neque adeo suspicari
eum epigrammata ea condidisse, quibus Amphictyones eorum
celebraverunt memoriam, quiin Thermopylis pro patria ceciderant.

Cum autem postea complura epigrammata Simonidis auctoritate
ornata occurrant eaque plerumque, quae apud scriptores antiqui·
ores vel apud eos scriptores qui antiquioribus usi sunt anonyma
praebentur, constituendum est concinnatum esse aliquando librum,
in quern series epigrammatum recepta esset, quae a Simonide .
condita esse crederetur. Quam Syllogen exeunte quarto demum
saeculo compositam esse postca me demonstraturum esse confido
(ξ 37). In qua licet permulta epigrammata perperam Simonidi
vindicata fuisse consentaneum sit, negandum non est inter ea
epigrammata inveniri potuisse, quae iure poetae ascripta essent,
etiamsi in fontibus Collectoris traderentur Simonidis nomine
destituta. Ea enim in re imprimis errasse mihi videntur viri
summi Kaibel et Wilamowitz, quod ea sola de causa epigramma
Simonidi abiudicari posse putaverunt, quod in fonte recentiore
nomen poetae adiciatur, omittatur in antiquiore.

Itaque apparet historiam traditionis epigrammatum, quae Simo-
nidea auctoritate munita inveniuntur, prorsus esse diversam a
“ traditione ceterorum poetae carminum. Quae rerum condicio iam
recte animadversa est a Wilamowitzio Textg. p. 37. At vide, num
vir clarissimus minus recto sit usus argumento: non communem
melicis carminibus et epigrammatis fuisse traditionem, quia epi-
grammata servata Simonidea a poeta aliena essent. Concessit igitur
v. cl. fieri posse, ut epigrammata Simonidis nomine instructo
ex Simonidis aetate tradita sint (ci. eius verba in ann. mea 16 laud).
At vidimus traditionem literis consignatam de Simonidea cuiusvis
epigrammatis auctoritate omnino non extitisse; atque ea est causa,
cur secernendae sunt melicorum carminum traditiones atque epi·
grammatum'.

Eo temporis igitur momento traditionis historia eorum epigram·
matum, quae Sylloge Simonidea complectebatur, bifariam est divisa,
quo ipsa Sylloge est adornata. In hac commentatione traditionem
antiquiorem, quae extabat uate Syllogen confectam propagataque

 

